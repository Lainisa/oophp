---
---
Redovisning kmom01
=========================
#### Har du tidigare kunskaper (eller förutfattade meningar) i objektorienterad programmering i PHP eller något annat språk?
Nej, jag kan nog säga att jag inte har stött på det tidigare på detta sättet. Ska bli kul att se vart det bär hän med OOPHP, och vad man kan utveckla hos sig själv på vägen.

####Hur gick det att komma in i PHP och programmering med objekt och klasser?

Det kändes helt ok. Påminner om js sätt att hantera objekt, om än lite mer intrikat. Kan definitivt se fördelarna med att ha klasser som man hämtar information ifrån istf massa globala variabler.

####Hur det gick det att utföra uppgiften “Gissa numret”?
Det var en trög start, men sen rullade det på. Något missnöjd med felmeddelandena på Exceptionhandlern, men får fila på det en annan gång.

Annars har jag fått till allting. När man påbörjar ett spel så sätts $game variablen igång som new Guess. Den försvinner dock när man laddar om sidan så när man skickar guess igen så får man göra det med kontruktorn för att det ska rulla på.

Post skickar till en mellansida som sparar allt från post i session, och sedan plockas session upp igen på indexsidan dit man dirigeras.

Är gissningarna slut så sätts disable på knapparna för gissningarna och för cheat och man kan bara välja att börja om.

####Gick det bra att komma igång med Git och GitHub (du gjorde samma i kursen design)?
Det gick något troll i push origin, men det verkade släppa. Störigt att inte veta vad eller hur jag gjorde, däremot.

####Har du några inledande reflektioner kring me-sidan och dess struktur?
Jag norpade mina themes från designkursen, och kör på dark theme som standard. Ingen större ambition att lattja runt med färg och form när det brinner i knutarna.

Eftersom den är likadant uppbyggd som i designkursen så känner jag igen strukturen, och jag såg till och med exception handlers ligga och skräpa i någon fil. Nu vet jag vad de gör!

####Vilken är din TIL för detta kmom?
Försök ha lite struktur från början med gissa-spelet. Jag bara körde och sen halvvägs så, uhm, vad gör jag? Fick skissa upp en liten pappersversion och vad som skulle krävas för att få allt att fungera, sen var det bara att testa.

Mest bär jag med mig minnet av frustrationen av övningen av Person5. Fick inget att funka oavsett vad jag ändrade och efter en liten stund såg jag att jag kallade på Person4 och inte Person5:s class, och det var i PErson5 jag hade gjort att ändringar. Snopet och lärorikt.
